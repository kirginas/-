# -
Παράγοντες που επηρεάζουν την τριβή

Το παρόν μαθησιακό αντικείμενο αποτελεί μια πρόταση πειραματικής μελέτης των παραγόντων που επηρεάζουν την τριβή με 
χρήση προσομοιώσεων που έχουν κατασκευαστεί για το σκοπό της διδασκαλίας με το λογισμικό μοντελοποίησης Interactive 
Physics. Η διδακτική πρόταση ακολουθεί τα βήματα του επιστημονικά εξελισσόμενου ερευνητικού μοντέλου: «Έναυσμα, 
Υπόθεση, Πειραματισμός, Διατύπωση συμπερασμάτων, Γενικεύσεις». Η διδασκαλία με τη βοήθεια των προσομοιώσεων καθιστά 
ευκολότερη και ουσιαστικότερη τη μελέτη των παραγόντων από τους οποίους εξαρτάται ή δεν εξαρτάται η τριβή, ιδιαίτερα 
όσον αφορά στην εξάρτηση της τριβής από το εμβαδόν της επιφάνειας του σώματος που τρίβεται.

 ΣΗΜΕΙΩΣΕΙΣ ΓΙΑ ΔΙΔΑΚΤΙΚΗ ΑΞΙΟΠΟΙΗΣΗ
Οι διδακτικοί στόχοι ως προς το γνωστικό αντικείμενο είναι οι μαθητές να διαπιστώσουν ότι: 
(α) η τριβή που ασκείται σε ένα σώμα, όταν αυτό ολισθαίνει πάνω σε μια επιφάνεια, εξαρτάται από το είδος των επιφανειών 
που τρίβονται, 
(β) η τριβή που ασκείται σε ένα σώμα, όταν αυτό ολισθαίνει πάνω σε μια επιφάνεια, εξαρτάται από το βάρος 
του σώματος και 
(γ) η τριβή που ασκείται σε ένα σώμα, όταν αυτό ολισθαίνει πάνω σε μια επιφάνεια, δεν εξαρτάται από το εμβαδόν της 
επιφάνειας του σώματος. Ως προς τη χρήση των νέων τεχνολογιών οι διδακτικοί στόχοι είναι οι μαθητές να εξοικειωθούν 
με τη χρήση και λειτουργία του λογισμικού Interactive Physics. 

Τέλος ως προς τη μαθησιακή διαδικασία οι διδακτικοί στόχοι είναι οι μαθητές: 
(α) να συνεργαστούν και να αλληλεπιδράσουν προκειμένου να επιτύχουν τους προτεινόμενους στόχους και 
(β) να επιχειρηματολογούν, να κάνουν υποθέσεις και να είναι σε θέση με πειραματικά δεδομένα να ελέγχουν τις μεταβλητές 
και να εξαγάγουν συμπεράσματα για την τριβή.

ΔΙΕΥΘΥΝΣΗ ΚΑΡΤΕΛΑΣ ΑΝΤΙΚΕΙΜΕΝΟΥ
https://photodentro.edu.gr/ugc/r/8525/2698

ΔΙΕΥΘΥΝΣΗ ΦΥΣΙΚΟΥ ΠΟΡΟΥ
http://photodentro.edu.gr/v/item/ugc/8525/2698 

ΣΤΟΧΕΥΟΜΕΝΟ ΚΟΙΝΟ
ΕΚΠΑΙΔΕΥΤΙΚΗ ΒΑΘΜΙΔΑ / ΕΠΙΠΕΔΟ
δημοτικό
ΤΥΠΙΚΟ ΕΥΡΟΣ ΗΛΙΚΙΑΣ
10-13 
